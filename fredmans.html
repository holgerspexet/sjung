<!DOCTYPE html>
<html lang="sv-se">
		<head>
				<meta charset="UTF-8">
				<title>Fredmans sång n:o 21</title>
				<link rel="stylesheet" href="css.css">
		</head>
		<body>
				<div>
						<h1><a href="index.html">&#x2190;</a> Fredmans sång n:o 21</h1>
						<p>
								Så lunka vi så småningom<br>
								från Bacchi buller och tumult,<br>
								när döden ropar; Granne kom,<br>
								ditt timglas är nu fullt.<br>
								Du gubbe fäll din krycka ner,<br>
								och du du yngling, lyd min lag,<br>
								den skönsta nymf som mot dig ler<br>
								inunder armen tag.<br>
						</p>
						<p>
								Tycker du att graven är för djup,<br>
								nå välan, så tag dig då en sup,<br>
								tag dig sen dito en, dito två, dito tre,<br>
								så dör du nöjdare.<br>
						</p>
						<p>
								Du vid din remmare och press,<br>
								rödbrusig och med hatt på sned,<br>
								snart skrider fram din likprocess<br>
								i några svarta led;<br>
								och du som pratar där så stort,<br>
								med band och stjärnor på din rock,<br>
								ren snickarn kistan färdig gjort,<br>
								och hyvlar på dess lock.<br>
						</p>
						<p>
								Tycker du att graven ...<br>
						</p>
						<p>
								Säg är du nöjd, min granne säg,<br>
								så prisa världen nu till slut;<br>
								om vi ha en och samma väg,<br>
								så följoms åt; drick ut.<br>
								Men först med vinet rött och vitt<br>
								för vår värdinna bugom oss,<br>
								och halkom sen i graven fritt,<br>
								vid aftonstjärnans bloss.<br>
						</p>
						<p>
								Tycker du att graven ...<br>
						</p>
				</div>
				<hr>
				<div>
						<p>
								<small>
										<i>
												Har du funderat på att samtala med din
												bordsgranne istället för att försöka hitta
												roliga saker här?
										</i>
								</small>
						</p>
				</div>
		</body>
</html>
